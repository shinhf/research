System będzie oparty na trzech głównych filarach: automatyzacji pozyskiwania
danych, wykorzystaniu sztucznej inteligencji do analizy i odpowiedzi na pytania
oraz wsparciu w automatyzacji procesu aplikacyjnego.
W ramach MVP zrealizowane zostaną następujące komponenty:
Crawler danych – Opracowanie i wdrożenie narzędzia do automatycznego pobierania
danych z dwóch wybranych uczelni. Crawler pozyska informacje o programach,
wymaganiach rekrutacyjnych, terminach, wymaganych dokumentach i kosztach.
Będzie to punkt wyjścia do dalszej automatyzacji i analiz.
Silnik AI – dopasowanie uczelni do użytkownika (wersja bazowa) – Kluczowym
komponentem MVP będzie algorytm AI, który na podstawie danych wprowadzonych
przez użytkownika (np. wyniki egzaminów, poziom językowy, preferencje
geograficzne, kierunki studiów) dopasuje ofertę i kierunek uczelni do indywidualnych
potrzeb. Celem jest zwiększenie trafności wyboru uczelni i uproszczenie
procesu decyzyjnego. W wersji MVP dopasowanie będzie testowane na danych z
dwóch uczelni, z możliwością szybkiego skalowania w przyszłości.
Moduł automatyzacji aplikacji (wersja bazowa) – Kandydat ma możliwość wgrania
dokumentów (np. CV, listu motywacyjnego, wyników maturalnych), które system
automatycznie analizuje i przetwarza – np. ekstrakcja kluczowych danych z CV
(imienia, wykształcenia, języków, osiągnięć), które następnie trafiają do silnika dopasowującego.
Moduł ten upraszcza proces wprowadzania danych i ogranicza liczbę
błędów.
Aplikacja webowa + infrastruktura (wersja bazowa) – Budowa prostego, intuicyjnego
panelu użytkownika dostępnego z poziomu przeglądarki. Aplikacja umożliwi
zadawanie pytań, przegląd danych uczelni i składanie aplikacji. Infrastruktura zapewni
działanie aplikacji oraz bezpieczeństwo danych.
