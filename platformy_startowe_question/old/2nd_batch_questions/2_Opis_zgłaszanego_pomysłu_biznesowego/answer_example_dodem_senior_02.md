Dodem to kompleksowe rozwiązanie typu assistive technology dla seniorów (60+) oraz ich rodzin. Aplikacja wprowadza interaktywne wsparcie w każdej aplikacji desktopowej i przeglądarce, wyświetlając w czasie rzeczywistym „dymki” z precyzyjnymi instrukcjami krok po kroku. Pomysł wyrósł z realnych potrzeb, czyli wielogodzinnych, telefonicznych tłumaczeń prostych operacji (bankowość, poczta, komunikatory) dla naszych rodziców i dziadków, oraz obserwacji, że wideo-tutoriale, infolinie i chatboty nie zapewniają natychmiastowej, kontekstowej i prywatnej pomocy dokładnie w miejscu, gdzie senior utknął.

Na świecie żyje ok. 1 078 mln osób 60 plus, w UE w wieku 65–74 podstawowe umiejętności cyfrowe ma jedynie 25–34 procent, co oznacza deficyt 66–75 procent. Ta luka przekłada się na miliony prób logowania, płatności i obsługi korespondencji, które kończą się rezygnacją z usługi albo prośbą o pomoc do rodziny.

Dodem to asystent ekranowy typu assistive technology dla seniorów i ich bliskich. W czasie rzeczywistym wyświetla kontekstowe podpowiedzi krok po kroku bezpośrednio na ekranie użytkownika, w każdej aplikacji desktopowej i w przeglądarce. Kluczowa innowacja to silnik kontekstowego prowadzenia z deterministycznym zakotwiczeniem w elementach interfejsu, który rozpoznaje stan okna i przypina wskazówki do właściwych przycisków i pól w aplikacjach na Windows i macOS oraz w przeglądarce. Dodem Memory kuratuje oficjalne instrukcje do krótkich, czytelnych kroków. Prywatność zapewniają lokalne maskowanie danych wrażliwych, brak logowania haseł, szyfrowanie i minimalna retencja. Rezultat to większa samodzielność seniorów i realna oszczędność czasu rodzin.

Architektura rozwiązania (3 filary):
Aplikacja kliencka (Windows, macOS; dalej iOS/Android) – lekki klient śledzący strukturę UI i zdarzenia użytkownika, z autopozycjonowaniem dymków nad właściwymi elementami interfejsu.
 Silnik AI – integracja z API LLM (OpenAI, Anthropic, Google Gemini) generuje krótkie, zweryfikowane instrukcje; w pipeline’ie własne modele ML do rozpoznawania elementów UI i dopasowania kontekstu.
„Dodem Memory” – autorska baza wiedzy zasilana oficjalnymi podręcznikami, plikami PDF i transkrypcjami wideo-tutoriali; eliminacja tzw. „halucynacji” AI poprzez kurację źródeł i reguły walidacji.

Model biznesowy i dystrybucja:
 B2C: subskrypcje – m.in. Standard 39 PLN/mies. oraz Family Pack (jedna konfiguracja wspiera kilka urządzeń w rodzinie).
 B2B2C: licencje SaaS dla Uniwersytetów Trzeciego Wieku, fundacji i banków (opłata wdrożeniowa + moduły e-learningowe, warsztaty onboardingowe).
 Kanały: sklep Dodem.pl, Microsoft Store, Apple App Store, sieć lokalnych partnerów (UTW, domy kultury, placówki medyczne, NGO).

Dlaczego teraz i dlaczego my: starzenie się społeczeństw i szybka cyfryzacja usług publicznych/finansowych tworzą lukę kompetencyjną, której dotychczasowe narzędzia nie domykają. Dodem dostarcza aktywny, kontekstowy mentoring „w miejscu kliknięcia”, co bezpośrednio przekłada się na samodzielność seniorów i ulgę dla rodzin.  Dodem dla seniora koncentruje się na cyfrowej samodzielności 60+ i ich bliskich poprzez intuicyjne dymki i bazę wiedzy.
