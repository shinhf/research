Dodem to kompleksowe rozwiązanie typu assistivetechnology, dedykowane seniorom (60+) oraz ich rodzinom. Aplikacja wprowadza rewolucyjny sposób interaktywnego wsparcia w każdej aplikacji desktopowej i przeglądarce, wyświetlając w czasie rzeczywistym „dymki” z precyzyjnymi instrukcjami krok po kroku. Pomysł zrodził się z codziennych doświadczeń zespołu, który spędzał godziny na telefonicznym tłumaczeniu prostych operacji bankowych czy obsługi poczty elektronicznej dla rodziców i dziadków. Zauważyliśmy, że wideo-tutoriale, infolinie czy chatboty nie rozwiązują potrzeby natychmiastowej, kontekstowej pomocy bez naruszenia prywatności seniora.

Architektura Dodem opiera się na trzech głównych komponentach:

Aplikacja kliencka (Windows, macOS, wkrótce iOS/Android) – lekki klient śledzący strukturę UI i kontekstowe zdarzenia użytkownika.

Silnik AI – integracja z API LLM (OpenAI, Anthropic, Google Gemini) generująca zweryfikowane, krótkie instrukcje; w przygotowaniu własne modele ML do szybkiego rozpoznawania elementów interfejsu.

„Dodem Memory” – autorska baza wiedzy, zasilana oficjalnymi podręcznikami, dokumentami PDF i transkrypcjami wideo-tutoriali, eliminująca ryzyko tzw. „halucynacji” AI.

Model biznesowy:
• B2C: subskrypcje Standard (39 PLN/mies.) oraz Family Pack — jedno skonfigurowanie wspiera kilka urządzeń.
• B2B2C: licencje SaaS dla Uniwersytetów Trzeciego Wieku, fundacji i banków, z opłatą wdrożeniową i modułami e-learningowymi.
Dystrybucja przez sklep Dodem.pl, Microsoft Store, Apple AppStore oraz sieć lokalnych partnerów (UTW, domy kultury, placówki medyczne).

Zespół łączy kompetencje z obszarów IT, AI, UX i zarządzania:

- Kamil Cisewski (CEO/CTO) – 20 lat doświadczenia w architekturze, chmurze i DevOps, MBA for Startups
- Programiści .NET, specjaliści AI/ML,
- partnerzy: eksperci od sprzedaży i marketingu, UX designerzy,

Dzięki połączeniu zaawansowanej technologii, dogłębnej wiedzy o potrzebach seniorów i sprawdzonych metod zarządzania projektami, Dodem ma realną szansę na szybkie skalowanie i zajęcie pozycji lidera w segmencie cyfrowej inkluzji osób starszych.

Dodem dla seniora to zupełnie inne rozwiązanie niż pierwotny Dodem dla kursantów IT. Nowy produkt koncentruje się na wsparciu cyfrowej samodzielności 60+ i ich rodzin poprzez intuicyjne dymki i autorską bazę wiedzy, podczas gdy stary Dodem odciążał trenerów bootcampów, oferując portal administracyjny i personalizowane wskazówki w środowisku deweloperskim.
