Regulamin projektu „Platforma startowa HugeTECH Revolution”

§ 1

WSTĘP

1.  Niniejszy Regulamin zawiera zasady uczestnictwa w projekcie pn. „Platforma startowa HugeTECH

Revolution”  zwanym w dalszej części “Projektem”.

2.  Projekt jest współfinansowany ze środków Unii Europejskiej w ramach programu Fundusze

Europejskie dla Polski Wschodniej 2021 – 2027, Priorytet FEPW. 01 Przedsiębiorczość i Innowacje,
Działanie FEPW.01.01 Platformy startowe dla nowych pomysłów,  Komponent I: Inkubacja –
rozwój nowego pomysłu biznesowego, na podstawie umowy pomiędzy HugeTECH Sp. z o.o., a
PARP  o numerze FEPW.01.01-IP.01-0010/23-00.

3.  Realizatorem Projektu jest Animator Platformy: HugeTECH Sp. z o.o. z siedzibą w Rzeszowie,
REGON: 365942044, NIP: 5170378148, zwana dalej “Animatorem Platformy” oraz Partnerzy
Projektowi:

1.  HugeTech Industry Sp. z o.o., REGON: 523286112, NIP: 8133886142,
2.  Connected Digital Polska Sp. z o.o., REGON: 181129510, NIP: 8133693348,
3.  Huge Voice Sp. z o.o., REGON: 387689125, NIP: 8133848638,
4.  Flow Centrum Badawcze Sp. z o.o. REGON: 368327463, NIP: 7123348046,
5.  Revas Sp. z o.o., REGON: 365460300, NIP: 5170376971,
6.  Mobitouch Sp. z o.o., REGON: 180935550, NIP: 5170361521,
7.  Fundacja Klaster Innowacji Społecznych, REGON: 362578997, NIP: 6312658876,
8.  Brave Seed Fund Sp. z o.o., REGON: 381426904, NIP: 8133792636.

4.  Głównym celem Projektu jest wsparcie rozwoju 150 innowacyjnych Startupów z Polski Wschodniej
za pomocą kompleksowego procesu inkubacji w postaci usług podstawowych, specjalistycznych
oraz grantów finansowych. Efektem procesu będzie stworzenie MVP oraz jego walidacja rynkowa.

§ 2

POJĘCIA UŻYTE W REGULAMINIE

1.  Animator Platformy - HugeTECH Spółka z o.o.  z siedzibą w Rzeszowie, REGON: 365942044, NIP:

5170378148 lub w skrócie Animator Platformy.

2.  Biuro projektu - biuro HugeTECH Sp. z o.o. mieszczące się przy ul. Stanisława Moniuszki 11, 35-015

Rzeszów.

3.  Dane osobowe – należy przez to rozumieć dane osobowe w rozumieniu art. 4 ust.1 rozporządzenia
Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony
danych osobowych i w sprawie swobodnego przepływu takich danych oraz uchylenia dyrektywy
95/46/WE (ogólne rozporządzenie o ochronie danych) (Dz. Urz. UE L 119 z 04.05.2016, str. 1),

przetwarzane przez Animatora Platformy i Partnerów Projektowych w celu wykonywania zadań
wynikających z realizacji Projektu.

4.  Demo Day - wydarzenie online lub stacjonarne, organizowane przy zakończeniu rundy inkubacji
oraz Demo Day finałowy na zakończenie projektu z zastrzeżeniem możliwości uczestnictwa
przedstawicieli  Komisji Europejskiej, Instytucji Zarządzającej i Instytucji Pośredniczącej.

5.  Dni – dni kalendarzowe.
6.  E-mail - adres poczty elektronicznej podany we Wniosku inkubacyjnym przez Pomysłodawcę.

Korespondencja wysłana na wskazany adres e-mail uznawana będzie za skutecznie doręczoną
i nie wymagającą potwierdzenia w formie papierowej. W przypadku terminów podanych w
niniejszym Regulaminie ich bieg jest liczony od daty wysłania poczty elektronicznej na wskazany
adres.

7.  FEPW - Program Fundusze Europejskie dla Polski Wschodniej.
8.  Generator Wniosków – narzędzie informatyczne udostępnione przez PARP za pośrednictwem
strony internetowej https://lsi.parp.gov.pl      umożliwiające Pomysłodawcy utworzenie
indywidualnego konta w systemie informatycznym PARP oraz wypełnienie i złożenie Wniosku
inkubacyjnego do Platformy startowej.

9.  Grant - środki finansowe, o których mowa w art. 41 ust. 5 ustawy wdrożeniowej, przyznawane na

zasadach określonych w § 6  Regulaminu.

10. Indywidualny Program Inkubacji (IPI) – plan rozwoju innowacyjnego pomysłu skonstruowany w

oparciu o zestawienie usług podstawowych i specjalistycznych dopasowanych do indywidualnych
potrzeb Startupu dostarczonych w trakcie inkubacji na podstawie umowy inkubacyjnej.

11. Inkubacja - wsparcie rozwoju pomysłu biznesowego od chwili rejestracji przedsiębiorcy do czasu

zweryfikowania modelu biznesowego i opracowania produktu o minimalnej koniecznej
funkcjonalności (MVP).

12. Innowacyjny pomysł biznesowy, w skrócie Pomysł biznesowy – pomysł, który posiada wymaganą
innowację produktową na poziomie co najmniej krajowym, rozumianą zgodnie z definicją zawartą
w “Podręczniku Oslo - Zasady Gromadzenia i Interpretacji Danych Dotyczących Innowacji” jako
wprowadzenie na rynek przez dane przedsiębiorstwo wyrobu lub usługi, które są nowe lub
znacząco udoskonalone w zakresie swoich cech lub zastosowań - zalicza się tu znaczące
udoskonalenia pod względem:

− specyfikacji technicznych,
− komponentów i materiałów,
− wbudowanego oprogramowania,
− łatwości obsługi, innych cech funkcjonalnych.

13. Kamienie milowe (KM) - sześć wskaźników, które każdy startup musi zrealizować, by osiągnąć cele

postawione przed nim w procesie inkubacji. Należą do nich:
- Ocena wykonalności rozwiązania w czasie i budżecie,
- Ocena zespołu i umiejętności zarządczych,
- Analiza rynku i konkurencyjności,
- Weryfikacja i stworzenie MVP,
- Pogłębiona weryfikacja rynkowa,

- Opracowanie ścieżki inwestycyjnej/ Prezentacja biznesowa.

14. Karta doradztwa  - dokument potwierdzający usługi świadczone na rzecz  Startupu przez

Ekspertów i specjalistów.

15. Karta Startupu - karta stanowiąca załącznik  do Raportu z inkubacji wskazująca na proces zmian i

oceny Startupu z realizacji poszczególnych kamieni milowych.

16. Komitet Oceniający - zespół osób składających się z przedstawicieli Animatora Platformy wraz
Managerem inkubacji (bez prawa głosu na etapie oceny merytorycznej właściwej) i Partnerów
Projektowych oraz opcjonalnie Partnerów ekosystemowych, który będzie dokonywał oceny
merytorycznej właściwej i oceny procesu inkubacji, z zastrzeżeniem możliwości uczestnictwa
przedstawiciela Instytucji Pośredniczącej i/lub Instytucji Zarządzającej.

17. Manager inkubacji – osoba dedykowana wyłącznie do pracy ze Startupem w ramach

Indywidualnego Programu Inkubacji (IPI). Do jego zadań należy m.in: przygotowanie IPI i nadzór
nad jego prawidłową realizacją, wspólna praca ze Startupem nad rozwojem modelu biznesowego
według ustalonych kamieni milowych (KM), sporządzenie Raportu z inkubacji.

18. MVP (Minimum Viable Product) - pierwsza niskokosztowa wersja produktu o minimalnej

koniecznej funkcjonalności, która może zostać zaoferowana klientom. W zależności od przyjętej
metodologii opracowania modelu biznesowego dla danego przedsiębiorstwa typu Startup, MVP
może stanowić przedmiot testowania rynku, w celu uzyskania informacji zwrotnej, służącej
dalszemu jego rozwojowi. MVP powinien być traktowany jako produkt, który można zaoferować
do sprzedaży klientom wczesnego rynku, tzw. Early adopters.

19. Ocena pomysłu - etap procesu wyboru pomysłów do uczestnictwa w procesie inkubacji, polegający

na ocenie formalno-merytorycznej przez Radę ekspercką, Komitet Oceniający.

20. Partner ekosystemowy – podmiot zaangażowany w realizację Projektu, dysponujący zasobami i

potencjałem służącym zwiększeniu szans na komercjalizację rozwiązań Startupów lub ich promocji;
Partnerami ekosystemowymi w projekcie są w szczególności uczelnia, jednostka naukowa,
przedsiębiorstwo, fundusz VC, inwestor prywatny, instytucja otoczenia biznesu.

21. Partner Projektowy – podmiot zaangażowany w realizację Projektu, który wnosi zasoby ludzkie,
techniczne, organizacyjne lub finansowe na warunkach określonych w umowie o partnerstwie,
uprawniony do ponoszenia wydatków kwalifikowalnych, o ile możliwość ponoszenia wydatków
przez Partnera w ramach realizacji projektu została przewidziana w umowie o partnerstwie.

22. Platformy startowe – program wsparcia pomysłów obejmujący fazę inkubacji Startupów,

realizowany przez Animatora Platformy za pomocą kompleksowego procesu inkubacji w postaci
usług podstawowych, specjalistycznych oraz grantów finansowych. Efektem procesu będzie
stworzenie MVP oraz jego walidacja rynkowa.

23. PARP - Polska Agencja Rozwoju Przedsiębiorczości/Instytucja Pośrednicząca.
24. Polska Wschodnia - obszar obejmujący następujące województwa: warmińsko-mazurskie,

podlaskie, lubelskie, świętokrzyskie, podkarpackie oraz mazowieckie (z wyłączeniem regionu
warszawskiego stołecznego tj. m.st. Warszawa oraz powiatów: grodziskiego, legionowskiego,
mińskiego, nowodworskiego, otwockiego, piaseczyńskiego, pruszkowskiego, warszawskiego
zachodniego i wołomińskiego).

25. Pomoc de minimis – oznacza pomoc udzielaną na zasadach określonych w rozumieniu art. 3

Rozporządzenie Komisji (UE)  nr 2023/2831 z dnia 13 grudnia 2023 r. w sprawie stosowania art.

107 i 108 Traktatu o funkcjonowaniu Unii Europejskiej do pomocy de minimis.

26. Pomysłodawca – osoba, zespół osób (Zespół Pomysłodawców), które zgłosiły Pomysł biznesowy
zgodnie z Regulaminem w ramach Projektu. Pomysłodawca musi być właścicielem zgłaszanego
Pomysłu i mieć pełną zdolność do czynności prawnych.

27. Proces  inkubacji - usługi świadczone Startupowi po przystąpieniu do Projektu w trakcie rundy

inkubacji.

28. Projekt – kompleksowe przedsięwzięcie pn. „Platforma startowa HugeTECH Revolution”

realizowane przez Animatora Platformy – HugeTECH Sp. z o.o. Projekt jest realizowany na terenie
Rzeczpospolitej Polskiej w okresie od 01.01.2024 r. do 31.12.2026 r.

29. Przedsiębiorstwo typu Startup – należy przez to rozumieć przedsiębiorstwo stworzone w celu

poszukiwania powtarzalnego, skalowalnego i rentownego modelu biznesowego.

30. Przystąpienie do projektu - dzień zgłoszenia do oceny innowacyjnego Pomysłu poprzez Wniosek

inkubacyjny.

31. Rada Ekspercka – zespół osób składających się z przedstawicieli Animatora Platformy podzielony
na dwa dwuosobowe zespoły w skład których wchodzą niezależni Eksperci ds. oceny. Rada
Ekspercka odpowiada za dokonanie oceny formalnej oraz merytorycznej wstępnej Wniosku
inkubacyjnego.

32. RODO - rozporządzenia Parlamentu Europejskiego i Rady (UE) 2016/679 z dnia 27 kwietnia 2016 r.
w sprawie ochrony osób fizycznych w związku z przetwarzaniem danych osobowych i w sprawie
swobodnego przepływu takich danych oraz uchylenia dyrektywy 95/46/WE.

33. Umowa inkubacyjna – umowa będąca podstawą udzielenia pomocy de minimis zawartą pomiędzy

Animatorem Platformy, a Startupem określająca warunki uczestnictwa Startupu w procesie
inkubacji, w tym określająca wartość i zasady udzielania, rozliczenia grantu oraz sposoby jego
windykacji, stanowiąca Załącznik nr 4 do Regulaminu.

34. Usługi podstawowe - usługi, które Platforma Startowa zobowiązana jest zapewnić w swojej

ofercie.

1. Katalog usług podstawowych:

a.  zapewnienie powierzchni biurowej,
b.  obsługa księgowa,
c.  obsługa prawna,
d.  doradztwo podatkowe,
e.  podstawowe wsparcie marketingowe, w tym w zakresie opracowania elementów

identyfikacji korporacyjnej.

35. Usługi specjalistyczne – usługi świadczone na rzecz Startupu w odpowiedzi na jego specyficzne
potrzeby technologiczne lub biznesowe związane z rozwojem produktu lub weryfikacji modelu
biznesowego.

36. Ustawa wdrożeniowa - ustawa z dnia 28 kwietnia 2022 r. o zasadach realizacji zadań

finansowanych ze środków europejskich w perspektywie finansowej 2021–2027 (Dz.U. poz. 1079),

37. Wniosek inkubacyjny – formularz stanowiący opis Pomysłu biznesowego zgłaszanego przez

Pomysłodawcę do “Platformy startowe HugeTECH Revolution”, w celu uzyskania wsparcia w
ramach Projektu. Wniosek inkubacyjny składany jest przez Pomysłodawcę za pomocą Generatora
Wniosków.

§ 3

WARUNKI UDZIAŁU W PROJEKCIE

1.  Do udziału w projekcie może aplikować pełnoletnia osoba fizyczna lub Zespół Pomysłodawców

chcących     uruchomić i rozwijać własną firmę w Polsce Wschodniej w oparciu o Pomysł biznesowy
mający charakter innowacji produktowej na poziomie co najmniej krajowym.

2.  Pomysłodawca zobowiązany jest do:

a.  zapoznania się z niniejszym Regulaminem,
b.  wypełniania zobowiązań wynikających z zawartych umów w ramach Projektu,
c.  terminowego przekazywania dokumentacji/odpowiadania na wezwania Animatora

Platformy i/lub Partnerów Projektowych,

d.  udziału w ankietach, wywiadach oraz udostępniania informacji na potrzeby ewaluacji
(ocen) prowadzonych przez Instytucję Zarządzającą, Instytucję Pośredniczącą lub inną
uprawnioną instytucję albo jednostkę organizacyjną lub podmiot dokonujący monitoringu,
promocji, ewaluacji i kontroli,

e.  poddania się kontrolom Animatora Platformy i/lub Partnerów Projektowych oraz innych
instytucji posiadających uprawnienia kontrolne na podstawie przepisów prawa, w tym
umowy o dofinansowanie zawartej pomiędzy Animatorem Platformy a PARP,
f.  umożliwienia sporządzania przez Animatora Platformy i podmioty wskazane przez

Animatora Platformy dokumentacji fotograficznej i filmowej niezbędnej do
dokumentowania, kontroli i monitorowania realizacji Projektu,

g.  przekazywania informacji o swojej sytuacji (rozwoju) w ciągu 3 lat od zakończenia udziału w

inkubacji - weryfikacja nastąpi poprzez kontakt w postaci ankiety/maila/rozmowy
telefonicznej.

3.  Pomysłodawca/Zespół Pomysłodawców:

a.  jest pełnoletnią osobą fizyczną,
b.  jest właścicielem wszelkich praw do opisanego Pomysłu biznesowego lub jest osobą

upoważnioną przez właścicieli Pomysłu biznesowego do kontaktu z Animatorem Platformy
i/lub Partnerami Projektowymi. Właścicielowi Pomysłu biznesowego przysługuje, w
szczególności wyłączne i niczym nieograniczone i nieobciążone prawo do opisanego
Pomysłu biznesowego,

c.  jest wyłącznym właścicielem opisanego Pomysłu biznesowego, a opisany Pomysł (produkt)

nie jest objęty postępowaniem o zastrzeżeniu praw własności przemysłowej lub
intelektualnej przez inny podmiot/y lub osobę/y. Pomysłodawca/Pomysłodawcy posiadają
wyłączne uprawnienia do rozporządzania Pomysłem biznesowym.

d.  oświadcza, że nie istnieje powiązanie w rozumieniu art. 6c ust. 2 ustawy o utworzeniu
Polskiej Agencji Rozwoju Przedsiębiorczości oraz w rozumieniu  art. 61 ust. 5 ustawy
wdrożeniowej pomiędzy Pomysłodawcą, a Animatorem Platformy oraz podmiotami
świadczącymi temu Pomysłodawcy usługi w ramach indywidualnego wsparcia rozwoju
innowacyjnego Pomysłu biznesowego,

e.  oświadcza, że Pomysł biznesowy jest wolny od wszelkich obciążeń prawnych,

zabezpieczenia lub jakiegokolwiek roszczenia podmiotu trzeciego,

f.  oświadcza, że zgłaszany Pomysł biznesowy nie był przedmiotem dotychczasowej oraz nie
jest przedmiotem aktualnie prowadzonej działalności gospodarczej Pomysłodawcy,
g.  oświadcza, że nie pozostaje w związku małżeńskim, w stosunku pokrewieństwa lub
powinowactwa w linii prostej, pokrewieństwa lub powinowactwa w linii bocznej do
drugiego stopnia oraz nie jest związany z tytułem przysposobienia, opieki lub kurateli, jego
zastępcą prawnym lub członkami organów zarządzających lub organów nadzorczych
Animatora Platformy i/lub Partnerów Projektowych,

h.  oświadcza, że nie pozostaje w stosunku pracy lub zlecenia z Animatorem Platformy,

Partnerami Projektowymi lub podmiotami świadczącymi mu usługi i nie jest członkiem
organów zarządzających lub organów nadzorczych ww. podmiotów,

i.  nie jest wykonawcą lub podwykonawcą zadań zleconych w ramach realizacji Projektu,
j.  nie został prawomocnie skazany za przestępstwo popełnione w związku z udziałem w

Projekcie, tj. nie popełnił przestępstwa przekupstwa, przestępstwa przeciwko obrotowi
gospodarczemu lub innego przestępstwa popełnionego w celu osiągnięcia korzyści
majątkowych.

4.  Pomysłodawca/Zespół Pomysłodawców, w momencie złożenia Wniosku inkubacyjnego, w sposób

opisany w §4 ust. 1 Regulaminu, potwierdza spełnianie warunków opisanych w §3 pkt. 3 i
akceptację treści niniejszego Regulaminu w całości.

5.       Pomysł biznesowy nie może dotyczyć działalności gospodarczej wyłączonej z możliwości

przyznania pomocy de minimis na mocy Rozporządzenia Komisji (UE) 2023/2831 z dnia 13 grudnia
2023 r. w sprawie stosowania art. 107 i 108 Traktatu o funkcjonowaniu Unii Europejskiej do
pomocy de minimis.

6.  W związku z pozyskanymi informacjami i na ich podstawie na każdym z etapów naboru, oceny i
selekcji oraz procesu inkubacji, Animator Platformy ma prawo podjąć negatywną decyzję co do
zasadności dalszej pracy nad zgłoszonym Pomysłem biznesowym.

7.  Pomysłodawcy nie przysługują żadne roszczenia odszkodowawcze związane z udziałem w
Projekcie, a zwłaszcza związane z decyzją o zakwalifikowaniu, bądź niezakwalifikowaniu
Pomysłodawcy do procesu inkubacji.

§ 4

 ZGŁOSZENIA DO PROJEKTU

1.  Do zgłoszenia Pomysłu biznesowego niezbędne jest uzupełnienie i złożenie Wniosku

Inkubacyjnego, udostępnionego przez PARP w Generatorze Wniosków, znajdującym się pod
adresem   https://lsi.parp.gov.pl

2.  Zgłoszenia innowacyjnego Pomysłu biznesowego może dokonać wyłącznie Pomysłodawca.
3.  Pomysł biznesowy nie może być obciążony żadnymi ograniczeniami w szczególności nie może

być przedmiotem umowy najmu, dzierżawy, użyczenia bądź innej podobnej umowy, która mogłaby
utrudnić bądź uniemożliwić wykorzystanie Pomysłu biznesowego zgodnie z celem określonym w

Regulaminie, ograniczonymi prawami rzeczowymi na rzecz osób trzecich, prawem zastawu lub
innymi obciążeniami, roszczeniami w tym poręczeniami, zabezpieczeniami ustanowionymi na
istniejących lub przyszłych zobowiązaniach Pomysłodawcy.

4.  Wszystkie materiały i dokumenty przekazane Animatorowi Platformy dotyczące Pomysłu

biznesowego nie podlegają zwrotowi do Pomysłodawcy. Zostaną one umieszczone w archiwum
dokumentacji Projektu.

5.  Pomysłodawca zobowiązany jest do udzielania dodatkowych informacji i wyjaśnień oraz złożenia
odpowiednich oświadczeń celem uzupełnienia informacji w zakresie Pomysłu biznesowego lub
umocowania prawnego Pomysłodawcy/Pomysłu biznesowego na każdym etapie udziału w
Projekcie.

6.  Pomysł biznesowy nie jest w chwili obecnej przedmiotem zgłoszenia do innej Platformy startowej.
W przypadku złożenia Wniosków Inkubacyjnych dotyczących tego samego pomysłu biznesowego
do różnych Platform startowych, ocenie będzie podlegał wniosek inkubacyjny złożony jako
pierwszy i jedynie ten wniosek będzie mógł uprawniać Pomysłodawcę do otrzymania pomocy de
minimis w ramach działania 01.01 FEPW komponent I. Pozostałe wnioski inkubacyjne zostaną
pozostawione bez rozpatrzenia i nie będą podległy ocenie lub nie będą mogły uprawniać
Pomysłodawcy do zawarcia Umowy inkubacyjnej i otrzymania pomocy de minimis w ramach
działania 01.01 FEPW komponent I.

7.  Każdy Pomysłodawca może zgłosić do Projektu nieograniczoną liczbę Pomysłów, jednakże tylko

jeden z nich może zostać zakwalifikowany do etapu inkubacji w danej rundzie. Komitet Oceniający
wskaże Pomysł mający największą szansę komercjalizacji, nad którym będzie pracował
Pomysłodawca w ramach procesu inkubacji.

§ 5

NABÓR, OCENA I SELEKCJA POMYSŁÓW BIZNESOWYCH

1.  Projekt zakłada uczestnictwo 150  Startupów (średnio 30 Startupów w każdej z pięciu rund
inkubacyjnych), z czego maksymalnie 70%  będzie mogło otrzymać raport z inkubacji wraz z
pozytywną rekomendacją (uprawniającą do aplikowania w ramach komponentu IIa działania 1.1
FEPW).

2.  Animator Platformy zastrzega sobie możliwość zwiększenia liczby rund inkubacyjnych, liczby
Startupów przyjętych do procesu inkubacji pod warunkiem dysponowania odpowiednimi
zasobami.

3.  W ramach Projektu inkubowane będą Pomysły biznesowe wpisujące się w ścieżkę horyzontalną tj.
projekty z dowolnego obszaru lub ścieżkę branżową - zdrowie tj. projekty których celem jest
opracowanie produktów i usług służących poprawie zdrowia i jakości życia.

4.  Nabór Pomysłów biznesowych odbywa się w sposób ciągły, w podziale na pięć rund.  O

rozpoczęciu oraz zakończeniu naboru do projektu, harmonogramie rund inkubacyjnych jak również
terminach oceny i selekcji Pomysłów biznesowych, Animator Platformy poinformuje na stronie
www.htrevolution.pl

5.  Podczas każdej rundy, ocena i selekcja Pomysłów biznesowych będą opierały się na trzech

etapach:

a.  Etap I ocena formalna dotycząca kryteriów w zakresie spełnienia wymogów formalnych tj.
kryteriów warunkujących przejście do kolejnego etapu. Ocena formalna przeprowadzana
jest  zgodnie z kartą oceny Etapu I stanowiącą Załącznik nr 1 do Regulaminu.

b.  Etap II dotyczący wstępnej oceny merytorycznej oraz analizy  motywacji Pomysłodawcy i

oczekiwań względem platformy (część podlegająca ocenie) – wstępna ocena merytoryczna
prowadzona będzie w oparciu o kryteria w zakresie spełnienia wymogów oceny
merytorycznej wstępnej zgodnie z kartą oceny Etapu II stanowiącą Załącznik nr 2 do
Regulaminu.

c.  Etap III dotyczący właściwej oceny merytorycznej – pogłębiona ocena merytoryczna

dokonana przez Komitet Oceniający podczas Panelu Ekspertów zostanie przeprowadzona w
oparciu o kryteria punktowe zgodnie z kartą oceny Etapu III stanowiącą Załącznik nr 3 do
Regulaminu. Startup zostanie poproszony o dosłanie prezentacji Pomysłu biznesowego.

6.  Rezultatami oceny Pomysłów biznesowych jest/są:

a.  Etap I  -  lista rankingowa, na podstawie której wszystkie projekty spełniające kryteria

formalne przechodzą do kolejnego - II etapu oceny.  Dodatkowo Animator Platformy do
wszystkich Pomysłodawców, zakwalifikowanych do II etapu oceny prześle ankietę
merytoryczną dot. konieczności uszczegółowienia  informacji w zakresie kryteriów wstępnej
oceny merytorycznej oraz preferencji/motywacji Pomysłodawców. Brak wypełnienia ankiety
przez Pomysłodawcę w terminie 3 dni kalendarzowych od jej otrzymania skutkować będzie
odrzuceniem Pomysłu biznesowego.

b.  Etap II - lista rankingowa, na podstawie której wszystkie projekty spełniające kryteria oceny

merytorycznej wstępnej przechodzą do kolejnego - III etapu oceny.

c.  Etap III - lista rankingowa, na podstawie której średnio 30 najwyżej ocenionych Pomysłów

biznesowych1 zostanie rekomendowanych do podpisania umowy inkubacyjnej. Dodatkowo
Pomysłodawcy, którzy znaleźli się na liście rankingowej zostaną przydzieleni do ścieżek
inkubacyjnych - horyzontalnej (w tym projekty ścieżki horyzontalnej Fundusz oraz ścieżki
horyzontalnej MarketGo) lub do  ścieżki branżowej tj. zdrowie).
Jednocześnie Komitet Oceniający sporządzi listę rezerwową składającą się z pozostałych
pomysłów, które nie zostały rekomendowane do podpisania umowy inkubacyjnej. Pomysły
na liście rezerwowej będą ułożone zgodnie z oceną otrzymaną od Komitetu Oceniającego i
będą zapraszane do procesu inkubacji  w zależności od dostępności miejsc.

7.  W przypadku wystąpienia sytuacji rozbieżności ocen na etapie oceny merytorycznej wstępnej (w
sytuacji oceny negatywnej wniosku udzielonej przez jednego eksperta oraz oceny pozytywnej
udzielonej przez drugiego eksperta) – wniosek zostaje przekazany do eksperta z innego zespołu i
jego ocena jest wiążąca.

8.  Startup umieszczony na liście rezerwowej, nie może aplikować z tym samym pomysłem do innej
Platformy startowej. W przypadku chęci zgłoszenia aplikacji do innej Platformy, niezbędne jest

1tj. które uzyskały największą liczbę punktów oraz za  każde kryterium uzyskały co najmniej 28 pkt. (co stanowi 40%  łącznej oceny w danym
kryterium)

złożenie oficjalnego  wniosku o rezygnację z miejsca na liście rezerwowej.

9.  W przypadku otrzymania takiej samej liczby punktów w etapie III, pierwszeństwo otrzymają

pomysły, których Pomysłodawcą lub członkiem Zespołu Pomysłodawców jest kobieta lub osoba z
niepełnosprawnością. Jeśli pomysły biznesowe uzyskają taką samą liczbę punktów i znajdą się na
ostatnich miejscach, a ich członkowie są/nie są wspomnianymi powyżej osobami, decyzję o
przejściu do kolejnego etapu podejmuje Kierownik projektu.

10. Ocena z pkt. 5 ppkt a-b, wykonywana jest przez pracowników Animatora Platformy, ocena pkt. 5

ppkt c dokonywana jest przez Komitet Oceniający składający się z:

-  dwóch przedstawicieli Animatora Platformy,
-  dwóch przedstawicieli Partnerów Projektowych (głównie w zakresie kompetencji

technologicznych, biznesowych, rynkowych),
-  przedstawiciela Funduszu Venture Capital (VC),
-  dwóch przedstawicieli Partnerów ekosystemowych (najbliższych branży reprezentowanej

przez Startup),

-  Managera inkubacji, bez prawa głosu oceniającego.

11. Wynik oceny Pomysłu biznesowego wraz z decyzją  dotyczącą dalszego uczestnictwa

Pomysłodawcy w Projekcie lub jego zakończeniu, zostanie przekazany po każdym etapie
elektronicznie za pomocą wiadomości e-mail.

12. Od decyzji Animatora Platformy dotyczącej zakwalifikowania bądź niezakwalifikowania

Pomysłodawcy do poszczególnych etapów  oceny Pomysłów biznesowych nie przysługuje
odwołanie.

13. Pomysłodawca, który zostanie zaproszony do procesu inkubacji ma obowiązek:

a. utworzenia spółki kapitałowej na bazie zgłoszonego innowacyjnego Pomysłu biznesowego, a
następnie zarejestrowanie spółki w makroregionie Polski Wschodniej w formie spółki
kapitałowej, w myśl przepisów ustawy z dnia 15 września 2000 r. - Kodeks spółek
handlowych (Dz.U. z 2017 r., poz. 1577), w której udziałowcami są wyłącznie osoby
fizyczne. Pomysłodawca ma do 14 dni na rejestrację spółki kapitałowej;

b. podpisania umowy inkubacyjnej pomiędzy Animatorem Platformy, a nowo utworzonym
przez Pomysłodawcę przedsiębiorstwem typu Startup (dalej zwanym Startupem),
zawierającej zobowiązanie do zachowania poufności. Dokument może być podpisywany w
formie papierowej lub elektronicznej za pomocą podpisu elektronicznego.

§ 6

PROGRAM INKUBACJI

1.  Proces inkubacji zapewnia jakościowe usługi, przedsiębiorstwom typu Startup w zakresie
rynkowego testowania pomysłu, prac nad jego rozwojem i przygotowania na jego bazie
produktu/usługi o minimalnej funkcjonalnej użyteczności (MVP) oraz jego wdrożenia.

2.  Proces inkubacji rozpoczyna się od dnia podpisania umowy inkubacyjnej pomiędzy Animatorem

Platformy, a Startupem.

3.  Wzór umowy inkubacyjnej dostępny jest na stronie www.htrevolution.pl i/lub www.hugetech.pl.

Poprzez przystąpienie do Projektu Startup oświadcza, iż akceptuje treść Umowy inkubacyjnej i nie
zgłasza do niej żadnych uwag.

4.  Wszystkie usługi wykonywane na rzecz Startupów są nieodpłatne i zgodne z przedmiotem Umowy

inkubacji. Usługi będą indywidualnie dopasowane do potrzeb Startupów.
5.  W uzasadnionych przypadkach czas trwania inkubacji może zostać wydłużony.
6.  W ramach procesu inkubacji Startup otrzyma wsparcie w postaci:

6.1. opieki Managera inkubacji, czyli osoby dedykowanej do pracy z danym Startupem
oraz koordynującej proces inkubacji Startupu. Do zadań Managera inkubacji należy:

a.  przygotowanie Indywidualnego Programu Inkubacji (IPI) dla danego Startupu, w

zależności
od indywidualnych potrzeb przedsiębiorstwa pracującego nad rozwojem pomysłu;

b.  dokonywanie oceny postępu prac nad rozwijaniem pomysłu, według przyjętych

kamieni milowych;

c.  koordynację prac związanych ze sporządzeniem końcowego raportu z prac

przedsiębiorstwa typu Startup;

6.2 dostępu do usług podstawowych (wsparcia organizacyjnego, zapewnienia powierzchni
biurowej, obsługi księgowej, obsługi prawnej, doradztwa podatkowego, podstawowego
wsparcia marketingowego, w tym  w zakresie opracowania elementów identyfikacji
korporacyjnej),
6.3 dostępu do usług specjalistycznych niezbędnych do przeprowadzenia prac nad rozwojem
nowego pomysłu biznesowego wynikającego z IPI (np. wsparcie techniczne, technologiczne,
informatyczne, wzornicze, analizy biznesowej, rynkowej, wsparcie w obszarze zarządzania i
przedsiębiorczości pod kątem rozwijanego pomysłu), w tym obejmujące testowanie i
weryfikowanie pomysłów i koncepcji, aż do momentu przygotowania MVP i jego walidacji
rynkowej;
6.4. możliwości otrzymania grantu. Jeżeli Animator Platformy oraz Partnerzy Projektowi nie są
w stanie zapewnić usługi w ramach swojej oferty, w takim przypadku Animator Platformy może
przyznać Startupowi grant na zakup usługi od podmiotów nie będących Partnerami
Projektowymi, tj. od Partnerów ekosystemowych lub innych podmiotów na rynku. W ramach
projektu przewidziano granty w wysokości średnio 10 000 zł netto dla ścieżki horyzontalnej oraz
średnio 43 000 zł netto dla ścieżki branżowej zdrowie. Wysokość grantu uzależniona jest od
indywidualnych potrzeb startupu, możliwości finansowych Animatora Platformy i zostanie
ustalona z Managerem inkubacji. W przypadku wystąpienia podatku VAT związanego z
zakupem ww. usług stanowi on wydatek niekwalifikowalny;
6.5. możliwości udziału w "Demo Day".

7.       Animator Platformy zastrzega sobie możliwość dokonywania zmian w przedstawionym procesie

inkubacji w zakresie:

1.  Skrócenia lub wydłużenia czasu poszczególnych elementów projektu.
2.  Realizacji całości lub części procesu inkubacji w formule on-line z wykorzystaniem środków

zdalnej komunikacji. Przy czym realizacja całości procesu inkubacji w formie on-line
wymagała będzie dodatkowo uzyskania zgody PARP.

3.  Wszystkie zmiany i modyfikacje mogą być wprowadzone w dowolnym momencie, także w

trakcie trwania programu inkubacji.

4.  O zmianach Animator Platformy będzie informował komunikatem na stronie internetowej

jak również drogą mailową w terminie 7 dni od zaistnienia zmiany, a jeśli Umowa
inkubacyjna będzie tego wymagać, będzie sporządzał aneks do ww. umowy.

§ 7

MONITOROWANIE POSTĘPÓW PRAC STARTUPÓW ORAZ JAKOŚCI ŚWIADCZONYCH USŁUG

1.  W trakcie realizacji Projektu Animator Platformy oraz Partnerzy Projektowi przewidują bieżący

monitoring zarówno postępów prac uczestników nad rozwojem Pomysłu,  jakości usług
świadczonych Startupom w ramach procesu inkubacji oraz prac Managerów inkubacji.

2.  Mechanizm monitorowania i oceny postępu prac nad rozwijaniem Pomysłu biznesowego, obejmie

m.in. takie elementy jak:

a.  bieżący monitoring przebiegu rozwoju Pomysłu biznesowego w odniesieniu do przyjętych
założeń, harmonogramu oraz kamieni milowych, w tym możliwość wprowadzania zmian,
prowadzony przez Managera inkubacji, odpowiedzialnego za przygotowywanie dla osób
zarządzających Platformą startową, raportów z postępów prac danego Startupu;

b.  comiesięczna ocena Startupów,
c.  przeprowadzania spotkań ze Startupem – w formule stacjonarnej i/lub przy wykorzystaniu

kanałów komunikacji pośredniej tj. telefon, e-mail, system Bitrix i inne. Sposób
komunikowania ze Startupem będzie ustalany indywidualnie, za obopólną zgodą Stron.
d.  raport końcowy z inkubacji danego Startupu (w przypadku Startupów, które ukończyły

proces inkubacji) przygotowany przez Managera inkubacji. W przypadku braku zakończenia
programu inkubacji, na wniosek Startupu zostanie opracowany - raport z inkubacji bez
rekomendacji Animatora Platformy. Załącznikiem do raportu końcowego z inkubacji będzie
Karta Startupu.

3.  Istotnym elementem mechanizmu monitorowania i oceny postępów Startupów będą Karty oceny,
przygotowywane na zakończenie każdego miesiąca inkubacji - Karta Startupu.  Karta i jej załączniki
stanowią system raportowania postępów w inkubacji,  służący jako podstawa do oceny Startupów.

4.  Startupy po 3, 4, 5 i 6 miesiącu zostaną ocenione dodatkowo w ramach Karty oceny miesięcznej
stanowiącej Załącznik nr 5 do Umowy inkubacyjnej. Ocena zostanie dokonana przez Komitet
Oceniający. Maksymalna liczba punktów możliwych do zdobycia: 20 punktów. Startupy z
najmniejszą liczbą punktów będą usuwane po miesiącach o których mowa w punkcie 10.

5.  Ocenie zgodnie z punktem 4 podlegać będzie:

a.  innowacyjność produktu,
b.  konkurencyjność produktu,
c.  komercjalizacja produktu,
d.  skalowalność produktu.

6.  Ocena miesięczna Startupu w każdym z pierwszych pięciu miesięcy inkubacji odbędzie się w

oparciu o kryteria punktowe  na podstawie systemu raportowania postępów inkubacji. Oceny
dokona Komitet Oceniający. Ocena składa się z czterech kryteriów, z których każde stanowi 25%

łącznej oceny tj.

-  oceny merytorycznej kamienia milowego realizowanego w danym miesiącu,
-  oceny merytorycznej partnerskiej,
-  oceny zespołu przez przedstawicieli ekspertów pracujących w danym miesiącu ze Startupem
oraz ocena Managera Inkubacji. Ocena będzie dotyczyć aspektów tj. terminowość zadań,
przygotowanie merytoryczne do spotkań, poziom zaangażowania w proces inkubacji.

7.  Ocena szóstego miesiąca procesu inkubacji odbędzie się w oparciu o kryteria punktowe  na

podstawie systemu raportowania postępów inkubacji. Oceny dokona Komitet Oceniający. Ocena
Startupu w szóstym miesiącu inkubacji składa się z dwóch kryteriów tj.:

-  oceny prezentacji przygotowywanej przez Startup gdzie oprócz samej prezentacji, oceniany
jest też progres wykonany podczas procesu inkubacji oraz całościowe przygotowanie do
wejścia na rynek - stanowiącej 75% oceny łącznej,

-  oraz oceny zbiorczej pracy zespołu wystawiana przez ekspertów oraz Managera Inkubacji.
Ocena będzie dotyczyć aspektów tj. terminowość zadań, przygotowanie merytoryczne do
spotkań, poziom zaangażowania w proces inkubacji oraz będzie stanowiła 25% oceny
łącznej.

8.  Ostateczna ocena przyznana Startupowi na zakończenie programu inkubacji będzie składową
wszystkich ocen przyznanych za każdy miesiąc (tj. ocena z każdego miesiąca będzie stanowiła
jedną szóstą ostatecznej oceny).

9.  Na bazie systemu raportowania postępów inkubacji  sporządzana będzie lista rankingowa

uwzględniająca liczbę uzyskanych punktów.

10. Na podstawie listy rankingowej o której mowa w pkt. 9 planuje się wykluczyć Startupy po 3, 4, 5 i 6
miesiącu, które uzyskały najmniejszą liczbę punktów z dalszego uczestnictwa w procesie inkubacji,
zgodnie z poniższym schematem:

a.  średnio pięć Startupów po trzecim miesiącu inkubacji,
b.  średnio jeden Startup po upływie czwartego i piątego miesiąca inkubacji,
c.  średnio dwa Startupy po szóstym miesiącu inkubacji.

11. Proces inkubacji będą kontynuować Startupy, które uzyskały najwyższą łączną liczbę punktów. W
przypadku uzyskania tej samej liczby punktów przez kilka Startupów znajdujących się na ostatniej
pozycji/ostatnich pozycjach listy rankingowej, ostateczną decyzję o wykluczeniu Startupu
podejmuje Kierownik Projektu.

12. Startupy, które zakwalifikują się do szóstego miesiąca inkubacji są zobowiązane do udziału w

Demo Day.

13. Maksymalnie do 70% inkubowanych Startupów będzie mogło otrzymać raport z inkubacji wraz z

pozytywną rekomendacją uprawniającą do aplikowania w ramach komponentu IIa.

14. Mechanizm monitorowania i oceny usług świadczonych Startupom, obejmie m.in. takie elementy

jak:

a.  przeprowadzanie przez Animatora Platformy ankiet mających na celu weryfikację satysfakcji

Startupu w udziale w procesie inkubacji (minimum raz na 3 miesiące).

b.  możliwość złożenia przez Startup uwag, zastrzeżeń, wniosków dotyczących Partnerów,
Managerów inkubacji, ekspertów, jak również kadry projektowej. Pismo w tej sprawie
można złożyć online

do Animatora Platformy lub w Biurze projektu.

c.  udostępnienie Startupom dostępu do systemu Bitrix umożliwiającego bezpośredni kontakt

z Animatorem Platformy.

§ 8

POMOC DE MINIMIS

1.  Wsparcie uzyskane w ramach realizacji Projektu w postaci usług podstawowych, specjalistycznych
oraz grantu finansowego udzielanych Startupowi stanowi pomoc de minimis, o której mowa w
Rozporządzeniu Komisji (UE) nr 2023/2831 z dnia 13 grudnia 2023 r. w sprawie stosowania art. 107
i 108 Traktatu o funkcjonowaniu Unii Europejskiej do pomocy de minimis.

2.  Pomoc de minimis może być udzielona danemu Startupowi pod warunkiem, że łącznie z inną

pomocą de minimis, otrzymaną w ciągu poprzednich 3 lat (36 miesięcy) od daty podpisania umowy
inkubacyjnej  z różnych źródeł i w różnych formach, nie przekroczył kwoty 300 000 euro brutto.
Jeżeli w wyniku weryfikacji okaże się, że przedsiębiorca nie spełnia kryteriów dotyczących limitów
pomocy de mininis, stanowić to będzie podstawę do odmowy przyznania pomocy.

3.  Animator Platformy, po udzieleniu pomocy de minimis, o której mowa powyżej wydaje Startupowi

zaświadczenie o uzyskanej pomocy de minimis.

4.  Animator Platformy na zakończenie procesu inkubacji bez względu na czas jej trwania dokonuje
korekty zaświadczenia o uzyskanej pomocy de minimis w zakresie rzeczywiście wykorzystanego
grantu.

§ 9

TRANSFER INKUBACJI

1.       Pomysłodawca/Zespół Pomysłodawców umieszczony na liście rezerwowej, nie może aplikować z
tym samym pomysłem do innej Platformy startowej w terminie do 30 dni od zakończenia procesu
oceny w danej rundzie. W przypadku chęci zgłoszenia aplikacji do innej Platformy, w terminie
krótszym niż od zakończenia procesu oceny w danej rundzie, niezbędne jest złożenie pisemnego
wniosku o rezygnację z miejsca na liście rezerwowej.

2.  Startup może ubiegać się o transfer inkubacji do innej Platformy startowej, w przypadku powstania

okoliczności, które uniemożliwiają mu dokończenie inkubacji w danej Platformie. tj. nie ma
możliwości jej kontynuacji ze względu na:

a.  niewywiązywanie się przez nią z obowiązków określonych w umowie inkubacyjnej/procesie

inkubacji lub innym dokumencie określającym przebieg inkubacji,

b.  z powodu rozwiązania umowy na realizację projektu Platformy startowej przez PARP,
c.  nie zawarcie umowy inkubacji po pozytywnej ocenie z przyczyn nie leżących po stronie

Platformy startowej,

3.  Aby ubiegać się o transfer inkubacji należy skontaktować się z przedstawicielem Animatora

Platformy przez adres pocztowy lub/e-mail: kontakt@htrevolution.pl.

4.  Rozważenie transferu, w tym w trakcie trwającej rundy naboru, nie wyklucza konieczności
skierowania wniosku do pełnej oceny wskazanej w §5 ust. 5 niniejszego Regulaminu.

§ 10

POUFNOŚĆ

1.  Animator Platformy, Partnerzy, Managerowie inkubacji oraz osoby zaangażowane w realizację
Projektu są zobowiązani do zachowania poufności informacji uzyskanych w trakcie Projektu od
Pomysłodawców, a także danych osobowych zwanymi dalej informacjami poufnymi.

2.  Podmioty i osoby wymienione w ust. 1 objęte są zakazem wykorzystania informacji poufnych w

celach:

a.  podjęcia działalności gospodarczej w oparciu o pomysły przedstawione przez

Pomysłodawców,

b.  udostępniania informacji poufnych osobom trzecim.

§ 11

OCHRONA DANYCH OSOBOWYCH

1.  Administratorem danych osobowych Pomysłodawcy i członków zespołu Pomysłodawcy jest
HugeTECH Sp. z o. o. z siedzibą w Rzeszowie, ul. Moniuszki 11, 35-015 Rzeszów. Kontakt z
Administratorem możliwy jest w jego siedzibie lub za pośrednictwem poczty elektronicznej:
kontakt@hugetech.pl.

2.  Dane osobowe osób, o których mowa w ust. 1 są zbierane i przetwarzane przez administratora

danych w celach realizacji Projektu Platforma  startowa HugeTECH Revolution.
3.  Podstawą prawną przetwarzania danych jest art. 6 ust. 1 lit. a oraz  art. 6 ust. 1 lit. b

Rozporządzenia Parlamentu Europejskiego i Rady (UE) 2016/679 z dnia 27 kwietnia 2016 r. w
sprawie ochrony osób fizycznych w związku z przetwarzaniem danych osobowych i w sprawie
swobodnego przepływu takich danych oraz uchylenia dyrektywy 95/46/WE.

4.  Podanie danych osobowych nie jest wymogiem ustawowym i jest dobrowolne, jednak brak zgody
na przetwarzanie danych osobowych uniemożliwi zawarcie i realizację umowy w ramach Projektu.
Dane nie będą przetwarzane w sposób zautomatyzowany ani też nie będą wykorzystywane do
profilowania.

5.  Podane dane osobowe mogą być przekazane jedynie podmiotom współpracującym w ramach

realizacji Projektu Platforma startowa HugeTECH Revolution. Administrator nie będzie przekazywał
danych osobowych do krajów trzecich.

6.  Pomysłodawca ma prawo żądania dostępu do swoich danych osobowych, ich sprostowania,

usunięcia lub ograniczenia przetwarzania.

7.  Pomysłodawca ma prawo cofnięcia zgody na przetwarzanie danych w dowolnym momencie.
8.  Dane osobowe przetwarzane będą zgodnie z przepisami o narodowym zasobie archiwalnym i
archiwach do momentu zakończenia realizacji wszelkich zadań związanych z realizacją i

rozliczeniem  Projektu z zastrzeżeniem przepisów, które mogą przewidywać dłuższy termin
przeprowadzania kontroli, a także przepisów dotyczących pomocy publicznej, pomocy de minimis
oraz przepisów dotyczących podatku od towarów i usług.

9.  Pomysłodawca ma prawo wniesienia skargi do organu nadzorczego: Biuro Prezesa Urzędu Ochrony

Danych Osobowych, ul. Stawki 2, 00-193 Warszawa.

§ 12

POSTANOWIENIA KOŃCOWE

1.  Animator Platformy i Partnerzy Projektowi nie ponoszą odpowiedzialności za zmiany w

dokumentach programowych i wytycznych dotyczących Działania FEPW.01.01 Platformy startowe
dla nowych pomysłów Programu Fundusze Europejskie dla  Polski Wschodniej 2021-2027
2.  Animator Platformy i Partnerzy Projektowi zastrzegają sobie prawo do zmian w Regulaminie, o
których Pomysłodawcy zostaną poinformowani drogą mailową w terminie 7 dni od zaistnienia
zmiany.

3.  Wykluczenie z udziału w Projekcie następuje na skutek:

a.  podania przez Pomysłodawcę nieprawdziwych danych wymaganych niniejszym

Regulaminem
lub złożenia nieprawdziwych oświadczeń (na którymkolwiek z etapów rekrutacji albo udziału
w Projekcie),

b.  niepodpisania umowy inkubacji,
c.  niezłożenia w terminie, o którym mowa w § 5 ust. 13 pkt a, dokumentów wymienionych w §

5 ust. 13 pkt a i b,

d.  dopuszczenia się przez Startup nadużycia finansowego,
e.  naruszenia obowiązku przekazywania wiarygodnych informacji, w szczególności

przedstawienia informacji lub dokumentów w taki sposób, by sztucznie stworzyć warunki
dla uzyskania lub utrzymania korzyści, wynikających ze wsparcia ze środków publicznych;

f.  nie poinformowania o miejscu przechowywania dokumentów lub nie odbierania

dokumentów
w miejscu wskazanym przez niego w Umowie inkubacyjnej;

g.  złożenie podrobionych, przerobionych lub stwierdzających nieprawdę dokumentów w celu

uzyskania wsparcia w ramach inkubacji;

h.  niewykonania obowiązków wynikających z Umowy inkubacyjnej pomimo wezwania do ich

wykonania w określonym terminie;

i.  odmówienie podpisania aneksu zmieniającego treść Umowy inkubacyjnej, bez którego

realizacja Projektu lub programu inkubacji byłaby niezgodna z przepisami prawa unijnego
lub krajowego;

j.  wprowadzenie w Pomyśle biznesowym zmiany, wpływającej na spełnianie kryteriów wyboru

pomysłu biznesowego w sposób, który skutkowałby negatywną oceną tego Projektu;

k.  złożenie wobec Startupu wniosku o ogłoszenie upadłości, pozostawanie w stanie likwidacji
lub podleganie zarządowi komisarycznemu, zawieszenie swojej działalności lub gdy jest ona

przedmiotem postępowań o podobnym charakterze;

l.  uchylania się przez Startup z wykonaniem obowiązków przewidzianych w Umowie

inkubacyjnej;

m.  innych przyczyn określonych w umowach zawieranych w ramach Projektu.

4.  W przypadku, wykluczenia z udziału w Projekcie, o którym mowa w ust. 3 Startup zobowiązany jest

do zwrotu kwoty stanowiącej równowartość usług otrzymanych i wyświadczonych na rzecz
przedsiębiorstwa typu Startup w ramach niniejszego Projektu na zasadach i w wysokości
określonej w umowach zawieranych w ramach Projektu, w przypadku braku zgody Polskiej Agencji
Rozwoju Przedsiębiorczości na rozliczenie tych kosztów w ramach Umowy o dofinansowanie
zawartej między Animatorem Platformy a PARP.

5.  W przypadku wątpliwości należy dokonywać takiej wykładni postanowień niniejszego Regulaminu,
która uwzględnia treść innych dokumentów Projektu, w maksymalnie możliwym zakresie będzie
zbliżać się do celu postanowienia lub jego części, dążąc do zapewnienia niezakłóconej i zgodnej z
przepisami prawa realizacji Projektu. Przy wykładni należy w szczególności uwzględniać prawne i
organizacyjne uwarunkowania związane z realizacją Projektu finansowanego ze środków UE.
6.  W sprawach nieuregulowanych w Regulaminie zastosowanie znajdują odpowiednie przepisy

powszechnie obowiązującego prawa, w szczególności przepisy dotyczące realizacji Projektu ze
środków UE, a także wytyczne wydane na podstawie tych przepisów. Dotyczy to w szczególności
zakresu wymaganych dokumentów oraz informacji na potrzeby Projektu.

7.  We wszystkich sprawach nieuregulowanych niniejszym Regulaminem decyzje podejmuje Animator

Platformy.

8.  W razie sporu, Animator Platformy i Startup będą dążyli do jego polubownego załatwienia sprawy,
a w przypadku braku polubownego rozwiązania sprawy, do rozstrzygania sprawy właściwy  będzie
sąd powszechny przyporządkowany dla siedziby Animatora Platformy.

9.  Regulamin może ulec zmianie. Informacja o zmianie Regulaminu zostanie zamieszczona na stronie

internetowej www.htrevolution.pl  lub/i www.hugetech.pl

10. Regulamin sporządzono w dwóch wersjach językowych - polskiej i angielskiej. W przypadku

rozbieżności pomiędzy wersjami językowymi, rozstrzygająca będzie wersja w języku polskim.
11. Regulamin wchodzi w życie z dniem opublikowania na stronie internetowej  www.htrevolution.pl

Załączniki:

1.  Karta  oceny etapu I - ocena formalna
2.  Karta oceny etapu II - wstępna ocena merytoryczna
3.  Karta oceny etapu III - właściwa ocena merytoryczna
4.  Umowa inkubacyjna

